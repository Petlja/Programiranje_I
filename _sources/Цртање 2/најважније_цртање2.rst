20.4. Најважније из ове лекције
===============================

* Често непознате координате можемо израчунати на основу познатих координата у одређеном програму.
* Када пресликавамо неки облик по некој оси, важно је да обратимо пажњу на кључне тачке за цртање тог облика и да пронађемо у које ће се тачке оне пресликати.
* Приликом смањивања и повећавања објеката треба пазити да се не поремете њихови међусобни односи и положај у прозору.
* Главни задатак релативног представљања координата и димензија је у томе да се све димензије и координате представе у односу на неку референтну тачку (сидро).
* Важно је да се све време приликом писања програма са релативним координатама и димензијама размишља о томе да желимо да уопштимо код који пишемо, тако да касније можемо да га искористимо без много модификација - када напишемо функцију за цртање неког облика, тај облик можемо лако нацртати у различитим величинама и положајима. Много више времена бисмо морали да потрошимо да сваки појединачни облик цртамо засебно.  

