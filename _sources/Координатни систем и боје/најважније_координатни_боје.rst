21.3. Најважније из ове лекције
===============================

Координатни систем 
------------------

* Положај свих објеката у Пајгејм прозору (линије, облици, слике...) одређен је њиховим координатама у координатном систему.
* Координатни систем Пајгејм прозора разликује се од оног са којим си се до сада срео/срела само по томе што је :math:`y` оса "наопака" - координате расту одозго на доле.
* Свака тачка у координатном систему одређена је помоћу два броја - вредности њене :math:`x` координате, а онда њене :math:`y` координате.
* Редослед навођења ових координата је увек исти - прво се наводи :math:`x`, а онда :math:`y` координата (пар бројева који увек имају исти редослед назива се уређеним паром)

Боје
----

* Боје у Пајгејму можеш добити тако што ћеш позвати функцију ``pg.Color`` и њој као аргумент проследити ниску са називом боје, на пример ``pg.Color("red")``
* Све боје састоје се од 3 компоненте - црвеног светла, зеленог и плавог, а количина сваке компоненте се може изразити бројем између 0 и 255
* У Пајтону се боје могу представити као уређене тројке ових вредности ``(255, 0, 0)`` или као листа која садржи ове вредности ``[255, 0, 0]``
* Потпуно је исто да ли ћеш негде употребити уређену тројку, листу или функцију. На месту где је потребно употребити боју ће сваки од ових начина бити подједнако добар.
* Боје којe сам/сама дефинишеш можеш сместити и у варијаблу коју ћеш касније лако да употребиш. 
