Пајгејм - Други час
==================


.. topic:: На другом часу ћемо: 
            
            - Научити како да цртамо кругове
            - Научити како да цртамо правоугаонике
            - Научити како да цртамо елипсе
            
.. reveal:: pre_nego_sto_pocnes_1
   :showtitle: Пре него што почнеш
   :hidetitle: Сакриј прозор
   
   .. infonote:: **Пре него што почнеш**

      Овде ћемо ти укратко препоручити шта да погледаш како би лакше прошао/прошла кроз лекцију. Ако си потпуно сигуран/сигурна у своје досадашње знање координатног система и боја у Пајгејму и функција у Пајтону, овај део можеш и да прескочиш.

      Препоручили бисмо ти да се подсетиш лекције о функцијама у `Приручнику за Пајтон <https://petlja.org/biblioteka/r/lekcije/prirucnik-python-gim/izracunavanje-cas9>`__. Наравно, не мораш да читаш поново целу лекцију и радиш све задатке, али обрати пажњу на то како излгедају функције, како се наводе и шта су аргументи функције и како се функције позивају. Довољно ће бити да погледаш текст првог поднаслова, `Појам функције <https://petlja.org/biblioteka/r/lekcije/prirucnik-python-gim/izracunavanje-cas9#id3>`__ и да након тога прочиташ и урадиш неколико лаких питања у делу `Минимум и максимум <https://petlja.org/biblioteka/r/lekcije/prirucnik-python-gim/izracunavanje-cas9#id4>`__. Сигурно ти је ово довољно свеже.
      Ако желиш, можеш да погледаш и прва четири минута овог видеа.

      .. ytpopup:: yXTez0mleHg
            :width: 735
            :height: 415
            :align: center

      На крају, препоручујемо ти да током рада користиш и наш `Синтаксни подсетника за Пајтон <https://petljamediastorage.blob.core.windows.net/root/Media/Default/Help/cheatsheet.pdf>`__ ако ти икад затреба да се подсетиш ових ствари. Одељак *Функције - дефинисање и позив* ће ти бити сасвим довољан.

      Ако желиш, подсети се и градива прошлог часа. Одређивање положаја у координатном систему и додељивање боје биће ти важни и за ову лекцију. 

Кругови, правоугаоници, елипсе
------------------------------

Сада када си спреман/спремна и када си се подсетио/подсетила свега, можеш да пређеш на садржај друге лекције. Приликом проласка кроз лекцију **слободно држи отворене материјале које смо препоручили као подсетнике** у одељку изнад. Немој да те брине ако негде застанеш или нешто заборавиш, и најбољи програмери користе подсетнике да се одглаве када не могу да реше неки проблем. 

Потребно је да одеш на `Час 2 Прирурчника за Пајгејм <https://petlja.org/biblioteka/r/lekcije/pygame-prirucnik-gim/crtanje-cas2>`__ и ту прочиташ текст приручника и урадиш задатке.

Обрати посебну пажњу на то како изгледају функције за цртање свих облика који постоје у лекцији. Видећеш доста сличности у редоследу навођења аргумената у свим овим функцијама. Испод сваког пондаслова, `Цртање кругова <https://petlja.org/biblioteka/r/lekcije/pygame-prirucnik/crtanje-cas2#id2>`__, `Цртање квадрата и правоугаоника <https://petlja.org/biblioteka/r/lekcije/pygame-prirucnik/crtanje-cas2#id4>`__, `Цртање елипсе <https://petlja.org/biblioteka/r/lekcije/pygame-prirucnik/crtanje-cas2#id7>`__ наћи ћеш општи облик функције за цртање облика. Слободно се све време враћај на тај општи облик док ти цртање облика не уђе у потпуности у прсте. Видећеш да је тај општи облик за све облике јако сличан. 

Не заборави да обавезно пре него што почнеш да решаваш задатке у којима треба да допуниш код **кликнеш на дугме 'ПРИКАЖИ ПРИМЕР'**, како би видео/видела шта треба да се нацрта. Неке задатке уопште нећеш моћи да решиш без приказивања примера. Такође, ако баш запнеш, испод задатка ћеш видети и дугме **'ПРИКАЖИ РЕШЕЊЕ'** које ће ти помоћи да разумеш задатак, али покушај да се не ослањаш превише на ову могућност и да све прво сам/сама решиш.

Када урадиш ову лекцију у Приручнику, настави овде са курсем. Следће што треба да урадиш је да одгледаш видее у којима ћеш утврдити концепте са којима си се управо упознао/упознала.