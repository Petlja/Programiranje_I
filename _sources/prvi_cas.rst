Пајгејм - Први час
==================


.. topic:: На првом часу ћемо: 
            
            - Упознати се са координатним системом који ћемо користити за наше Пајгејм програме
            - Научити како да тачкама одредимо координате
            - Научити како да цртамо дужи
            - Научити како да користимо боје у Пајгејму


Координатни систем, боје, дужи
------------------------------

Да бисмо почели са радом, потребно је да одемо на `Први час приручника <https://petlja.org/biblioteka/r/lekcije/pygame-prirucnik-gim/crtanje-cas1#id1>`_, прочитамо текст који се тамо налази и урадимо питања и задатке. 

Прво ћеш се сусрести са координатним системом. Он ти је већ познат из математике, али приметићеш да између координатног система овде и оног који познајеш од радније постоји разлика. Видећеш, ово ти неће бити компликовано, потребно је да уложиш мало пажње и за час ћеш се сналазити и у координатном систему који постоји овде. Јако је важно да добро савладаш сналажење у координатном систему зато што ће то бити неопходно било шта што желимо да урадимо у Пајгејму.

Након тога, пређи на део лекције `Задавање боја <https://petlja.org/biblioteka/r/lekcije/pygame-prirucnik-gim/crtanje-cas1#id3>`_. Ту је важно да видиш на које начине можемо одредити боју у Пајгејму. Скоро све функције за цртање ће као неопходни аргумент имати боју, тако да је важно да сада научиш начине на које моја може да се представи, било да је то функција, листа или торка. 

На крају, у делу лекције `Цртање дужи <https://petlja.org/biblioteka/r/lekcije/pygame-prirucnik-gim/crtanje-cas1#id4>`_ научићеш како да нацрташ дуж. То ће уједно бити и први елемент који ћеш научити да црташ у Пајгејму. Добро обрати пажњу на изглед функције за цртање дужи, ``pg.draw.line(prozor, боја, (x1, y1), (x2, y2), 5)``, пошто ћеш насличан начин цртати и све друге облике. Задаци које тамо нађеш, помоћи ће ти да провежбаш цртање дужи, али и сналажење у координатном систему и употребу боја. Обавезно уради задатке `Слово А <https://petlja.org/biblioteka/r/lekcije/pygame-prirucnik-gim/crtanje-cas1#id5>`_, `Плус <https://petlja.org/biblioteka/r/lekcije/pygame-prirucnik-gim/crtanje-cas1#id6>`_ и `Обојени Плус <https://petlja.org/biblioteka/r/lekcije/pygame-prirucnik-gim/crtanje-cas1#id7>`_. 

Ако желиш да још провежбаш, уради и задатке `Саобраћајни знак <https://petlja.org/biblioteka/r/lekcije/pygame-prirucnik-gim/crtanje-cas1#id8>`__ и `Антена <https://petlja.org/biblioteka/r/lekcije/pygame-prirucnik-gim/crtanje-cas1#id6>`__.


.. reveal:: najvaznije_1
   :showtitle: Најважније из ове лекције
   :hidetitle: Сакриј прозор
   
   .. infonote:: **Најважније из ове лекције**

        * Положај свих објеката у Пајгејм прозору (линије, облици, слике...) одређен је њиховим координатама у координатном систему.
        * Координатни систем Пајгејм прозора разликује се од оног са којим си  се до сада срео/срела само по томе што је :math:`y` оса "наопака" - расте одозго на доле.
        * Свака тачка у координатном систему одређена је помоћу два броја - вредности њене :math:`x` координате, а онда њене :math:`y` координате.
        * Редослед навођења ових координата је увек исти - прво се наводи :math:`x`, а онда :math:`y` координата (пар бројева који увек имају исти редослед назива се уређеним паром)
        * Боје у Пајгејму можеш добити тако што ћеш позвати функцију ``pg.Color`` и њој као аргумент проследити ниску са називом боје, на пример ``pg.Color("red")``
        * Све боје састоје се од 3 компоненте - црвеног светла, зеленог и плавог и могу се изразити бројем између 0 и 255 који означава присуство једне од ових компоненти
        * У Пајтону се боје могу представити као уређене тројке ових вредности ``(255, 0, 0)`` или као листа која садржи ове вредности ``[255, 0, 0]``
        * Боје којe сам/сама дефинишеш можеш сместити и у варијаблу коју ћеш касније лако да позовеш. 
        * Дужи се у Пајгејму цртају позивом функције ``pg.draw.line(prozor, боја, (x1, y1), (x2, y2), 5)``