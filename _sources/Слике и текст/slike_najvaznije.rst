24.2. Најважније из ове лекције
-------------------------------

* Слике се у Пајгејм програме учитавају помоћу функције ``pg.image.load``, којој се као аргумент прослеђује назив фајла у коме је слика сачувана.
* Слике се у Пајгејм програмима у прозору приказују помоћу функције ``prozor.blit()``, чији су аргументи учитана слика и координате горњег левог темена те слике у прозору. 
* Када приказујемо текст у прозору, потребно је да прво одаберемо фонт који ћемо користити и то се ради помоћу функције ``pg.font.SysFont`` којој се као аргументи прослеђују назив фонта и величина слова. 
* Да бисмо направили сличицу која садржи жељени текст, потребно је да употребимо функцију ``font.render`` која као аргументе узима текст (ниску) који желимо да прикажемо, логичку варијаблу која одређује изглед текста и боју текста.
* Да бисмо приказали текст, користимо функцију ``prozor.blit()`` који као аргумент узима сличицу у којој је текст и координате горњег левог темена те сличице у прозору.
* Да бисмо добили димензије слика и текста користимо функције ``get_width()`` i ``get_height()``. Те димензије можемо користити како бисмо позиционирали слике и текст.
